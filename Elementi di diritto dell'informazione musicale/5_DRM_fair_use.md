# Eccezioni, limitazioni e fair use
### Copyright law enforcement
Con il passare del tempo, è diventato possibile fare sempre più cose ad un prezzo sempre minore; non fanno eccezione tutti gli strumenti di masterizzazione di CD, dischi etc.
Le leggi che regolano ciò che è possibile copiare e cosa no, devono stare al passo con i tempi. Esse vennero rafforzate per cercare di coprire tutta una serie di contesti, oltre ad un inasprimento delle sanzioni. Dato che questo inasprimento delle leggi non ha funzionato, i titolari dei diritti d'autore hanno pensato che bisogna trovare nella tecnologia delle soluzioni utili a **bloccare** tali azioni.
## DRM - Digital Right Management
Esistono 3 generazioni di DRM:
1) **prima** -> porzioni di codice applicati ad un'opera, che hanno il compito di veicolare insieme a quel contenuto delle informazioni riguardo ai suoi diritti.
2) **seconda** -> inserimento di un layer di protezione che agisce come uno stampino per garantire l'originalità dell'opera.
3) **terza** -> informazioni che contengono i diritti patrimoniali dell'opera.
### Nuovi modelli di distribuzione dei contenuti digitali
Il fatto di imporre dei limiti alla distribuzione di contenuti (come poter scaricare film e vederli offline con Netflix, il quale spezzetta i film in modi incomprensibili per poi ricomporli nel momento della riproduzione) rende effettivamente possibile la distribuzione di tali contenuti.
I DRM diventano illegali quando vengono applicati strumenti che, seppur proteggendo i diritti d'autore, ledono i diritti del consumatore: i **diritti fair use**.
> I **titolari di diritti d'autore** possono apporre sulle opere o sui materiali protetti misure tecnologiche di protezione efficaci che comprendono tutte le tecnologie, i dispositivi o i componenti che, nel normale corso del loro funzionamento, sono destinati a impedire o limitare atti non autorizzati dai titolari dei diritti.

### Riproduzione privata ad uso personale
Nella legge del diritto d'autore ci sono dei diritti riguardo al poter **creare una copia privata ad uso personale** di un audio-visivo in modo legale; questo concetto va in contrasto al *diritto di copia*. Questa norma è stata inventata negli anni 80 negli Stati Uniti per via dell'introduzione sul mercato dei **videoregistratori**. Lo scopo di questa legge è quello di poterti far usare un videoregistratore, banalmente per guardarsi un contenuto in un secondo momento.
- **La copia non può essere effettuata da terzi**
- non puoi affidarti a questa legge se i **servizi che erogano le opere copiate offrono già la possibilità di riprodurle in un secondo momento** (*non posso registrare i film su Netflix perchè posso sempre guardarli in ogni momento*)
### Implicazioni giuridiche
Uno dei temi classici è un sistema di protezione che va a ledere dei diritti di un consumatore, oppure **diritti di riservatezza** o compressione del **fair use**, oppure possibilità di **invasività nel dispositivo**.
*Esempio SONY che cripta i suoi dischi, ma non rilascia i chip di decoder per le auto-radio e PC (ovviamente perchè alcuni caricavano i dischi su altri servizi illegalmente).*
Riprendendo il discorso, più si controllano le persone, più si ha la possibilità di prevenire degli illeciti; però ciò sicuramente va a ledere i diritti di **riservatezza** degli utenti.
## Jail-breaking, rooting e garanzie
> Se un dispositivo tecnologico ha dei sistemi che ne limitano le funzionalità, è legale modificarlo al fine di "sbloccare" le determinate funzioni?

Ammesso che io lo possa fare, queste modifiche potrebbero incidere sulle **garanzie** applicate su un articolo.
### Jail-breaking
> È la **modifica software di un dispositivo**, al fine di rimuovere una serie di limitazioni.

Viene comunemente riferito ai dispositivi Apple, la quale ha una policy molto restringente sui suoi telefoni. Questo termine viene associato ad Apple perchè essa cercava di creare una sorta di ecosistema di software e hardware che funzionano insieme (situazione di **fortissimo monopolio** per quanto riguarda il software all'interno dei sistemi Apple).
Con il jail-breaking era possibile installare (da computer) un marketplace parallelo, per scaricare poi altre applicazioni di terzi; oltre al fatto che si sbloccavano funzioni basilari del telefono.
Per capire se è legale fare jail-breaking si deve vedere se esistono **leggi specifiche** che riguardano il nostro caso, **leggi generali/simili** al nostro caso oppure **precedenti giudiziari**, quindi altri tribunali che in precedenza si sono espressi a riguardo (*nei paesi inglesi, i precedenti fanno legge*).
#### Digital Millennium Copyright Act (DMCA)
Questa legge **americana** ha un'accezione specifica per il tema musicale-tecnologico, obbligata **ogni 3 anni a ridefinire delle specifiche** al suo interno dato che la tecnologia si evolve continuamente.
> Il suo compito è **tutelare i diritti degli utenti digitali**.

È ricollegabile ad Apple perchè i vincoli imposta dalla casa produttrice di telefoni sono talmente restrittivi che è impossibile non fare jail-breaking. Tanto è vero che negli Stati Uniti, dal 2010, il jail-breaking era un'attività completamente legale (ma rimane la garanzia?).
In **Italia** tutt'ora non si può e non si poteva sbloccare il telefono / vendere a terzi il telefono per farlo sbloccare. I tribunali si sono comunque occupati di casi simili riguardanti alla modifica dei chip della *Playstation*, tutti ovviamente concordi che questa attività sia illecita.
> Per la legge italiana non si può bypassare il sistema di protezione.
### Garanzie
Esistono due tipi di garanzie:
- **garanzia legale (o di conformità)** -> Riconosciuta per legge, viene regolamentata per una legge dell'unione europea; dura 2 anni. Il codice del consumo tiene tutte le informazioni riguardanti questa garanzia. Per venir rilasciata, devono avverarsi due condizioni: il prodotto deve essere comprato per uso personale da un *consumatore* (non in ambito lavorativo); chi vende deve essere un *venditore professionista* (chiunque di lavoro vende prodotti). Questa garanzia copre soltanto i *vizi di conformità* ovvero 
	- quando non è idoneo al suo uso per cui è stato progettato
	- quando non è conforme alla descrizione che il venditore ha dato al consumatore
	- quando l'uso non è conforme alle immagine divulgate tramite pubblicità
	Il consumatore, nel caso il dispositivo è conforme alla garanzia, ha diritto a una di queste opzioni:
	- farsi ridare i soldi
	- farsi riparare il dispositivo
	- farsi cambiare totalmente il dispositivo
	Per capire se c'è un vizio di conformità o uno sbaglio nell'utilizzo, i venditori/produttori sono attenti ad *inserire dei sistemi di verifica dell'uso* da parte del cliente.
	La garanzia di 2 anni viene erogata solo se il dispositivo viene venduto in **Europa**
- **garanzia convenzionale (commerciale)** -> Garanzia non dovuta per legge, data in aggiunta alla *garanzia legale*. Vincola chi la offre secondo la modalità indicate nella dichiarazione di garanzia medesima.
### Diritto di recesso
Si applica a seconda del luogo in cui il consumatore sta comprando un articolo. *Esempio quando si compra un articolo a distanza, non si sta guardando l'oggetto nella realtà, ma solo una fotografia.* 
> La legge prevede che entro un termine di **10 giorni** il consumatore possa restituire il prodotto.

Il prodotto può anche essere usato, non deve essere per forza nuovo; altrimenti sarebbe inutile avere questo diritto. Il prodotto deve essere restituito completo, anche di confezione.
Le spese di spedizione possono essere richieste se la spedizione è molto complessa.
## Fair use (o eccezioni e limitazioni in Italia)
> Si tratta di delle deroghe al diritto d'autore "automatiche", che consentono un certo tipo di utilizzo di contenuti protetti da copyright
### Legge sul diritto d'autore, fair use
#### Art. 65
Riguarda gli articoli giornalistici di attualità. Questo consente la citazione e riproduzione libera (citando la fonte) di qualsiasi articolo, tranne quelli con la dicitura "riproduzione riservata. Permette quindi la condivisione di notizie rilevanti e importanti dove la diffusione dell'informazione è più rilevante della tutela autoriale.
#### Art. 69
Riguarda il prestito eseguito da biblioteche statali, e in generale enti pubblici, i quali possono utilizzare opere protette da diritto d'autore in condizioni di favore. Questi enti possono condividere e prestare contenuti protetti ai fini di promozione culturale e studio personale, e non sono quindi oggetti ad autorizzazione da parte del titolare del relativo diritto.
#### Art. 70
Si applica a tutte le opere. Qualsiasi contenuto può essere riutilizzato per finalità di critica, di ricerca e di insegnamento. Questo riguarda un contesto didattico, dove si possono riprodurre filmati, musiche, articoli, libri che sono protetti da diritti d'autore. Oppure l'ambito di ricerca o di critica, che può sia riguardare la scrittura di un articolo di giornale riguardante un particolare prodotto protetto, o per la stesura di una tesi di laurea. L'unico obbligo è l'assenza di lucro, oltre al dover citare l'opera e l'autore.