# La componente software: le licenze d'uso
Chiunque, nella musica registrata o dal vivo, fa uso di pezzi di software per comporre le proprie opere.
> Con il termine **software** si indica il programma o l'insieme di programmi che consentono ad un elaboratore elettronico di eseguire particolari attività ed operazioni.

Come già detto il software ricade sotto alle *opere d'ingegno*: quindi viene protetto dal **diritto d'autore**. Non vengono protetti i costrutti base di ogni linguaggio di programmazione (nell'opera complessiva del software), vengono escluse anche le interfacce base in un software.
## Licenza d'uso
I diritti **patrimoniali** sono quelli negoziati con altri per la messa in commercio della mia opera; il termine **licenza** è nato quando ci si è posti il problema del negoziare i diritti citati in *ambito software*.
Il termina corretto per la *vendita* di un audio-libro (per esempio) è la **concessione in uso**, con caratteristiche molto più restrittive rispetto alla vendita completa di un oggetto/opera.
> Non vi è trasferimento dei diritti di sfruttamento economico dell'opera, bensì la **sola concessione in godimento del software**.
### I diritti in contratti di licenza
Di seguito sono riportati i **diritti negoziabili in un contratto di licenza**; ovviamente per distribuzione in larga scala alcuni di questi diritti sono negati o limitati (modificare e distribuire al pubblico):
- **riprodurre** con qualsiasi mezzo o in qualsiasi forma, totalmente o parzialmente, in maniera permanente o temporanea, il programma.
- **tradurre, adattare, trasformare e modificare** il programma.
- **distribuire al pubblico** in qualsiasi forma il programma originale o copie dello stesso.
### Tipologie di licenze e implicazioni giuridiche
La grande differenza tra le tipologie di licenze è:
- **proprietarie** -> in cui viene consentito il solo diritto d'uso
- **open-source** -> hanno la possibilità di accedere al codice che compone il software, quindi anche (solitamente) di ridistribuirlo
- **contratti di escrow** -> il codice viene messo su un repository e contrattualmente si decide che colui che acquista la licenza non guarderà mai quel codice, ma se si avverano certe condizioni limite l'acquirente ha il diritto di accedere al repository. Solitamente si arriva a questo tipo di contratti quando la forza delle due parti è molto importante, anche per una questione di sicurezza.
### Software licence agreement
Esistono delle forme abbastanza standard per il software:
- **shareware** -> licenze a tempo, ovvero il *trial* di tot giorni per la prova di un software; il punto cruciale è che le funzionalità sono limitate, infatti potrebbe essere che il software è utilizzabile per sempre ma con meno funzioni (*diverso da DEMO perchè quest'ultima deve offrire tutte le funzionalità del software vero e proprio*).
- **freeware** -> software gratuiti, ovvero distribuiti nella forma completa senza limitazioni di tempo e funzioni a costo nullo. Un software freeware è proprietario, l'unica caratteristica è il fatto che è gratuito, ma comunque non è modificabile e ridistribuibile.
- **FOSS software** *{Free and Open Source Software}* -> viene consentito l'accesso al codice del software, quindi anche alla modifica.
- **click wrap / shrink wrap** -> contratto stipulato tramite l'apertura della scatola di un software (nel caso fosse venduto a scaffale), ovviamente c'è scritto al di fuori della scatola che una volta aperto si accetta il contratto. Negli ultimi anni questo metodo è stato sostituito da un click su una finestra apposita una volta che si fa la prima installazione.
### Free software e open-source
Anche il software open-source e gratuito è soggetto a leggi e regole ben precise: anch'esso ha licenze ed è protetto da diritto d'autore.
> **Richard Stallman** è il fondatore della Free Software Foundation nel 1985, l'azienda che cercò di creare GNU.

Il risultato di questa associazione è la **creazione della licenza** per la distribuzione di free-software. Il fulcro di questa associazione (e licenza) è di creare qualcosa di eticamente giusto, quindi un software usabile e modificabile da tutti.
Le quattro caratteristiche che *rendono un software open-source* sono:
1) libertà di **eseguire il programma per qualsiasi scopo** -> se si legge una licenza di software proprietario ci sono delle limitazioni a riguardo, per evitare problemi dovute all'uso dello stesso (impianti di sicurezza, scopi medici).
2) libertà di **studiare come funziona il programma e adattarlo alle proprie necessità**.
3) libertà di **ridistribuire copie in modo da aiutare il prossimo**.
4) libertà di **migliorare il programma e distribuirne pubblicamente i miglioramenti da voi apportati**, in modo tale che tutta la comunità ne tragga beneficio.
Si noti che il software in teoria potrebbe essere anche a pagamento, ma per la filosofia generale del software open-source quasi tutto è gratuito. Questi tipi di software vengono distribuiti sotto licenza GPL (**General Public Licence**).
Il codice protetto da questa licenza è protetto dal cosiddetto **CopyLeft**: le linee guide è molto simile a quella di una Creative Common, infatti una volta che modifichi un software e lo vuoi **ridistribuire**, devi farlo sempre sotto **la stessa licenza** (GPL).

{*se creo un software con licenza GPL, lo vendo ad un prezzo >0€, ma se qualcuno me lo compra, può lui rimetterlo in commercio a 0€?*}

---

## Open Source
Il software **open source** è chiaramente tratto dal **free software**, il quale ha avuto un problema dato dal nome: *free* è sempre stato inteso per gratis, al posto che *libero*. Il tema dell'*open source* è chiaramente l'**accesso al codice**, che non ha a che vedere con scopi umanitari (come il software libero) o politici; è un'iniziativa di carattere **tecnico**.
### OSI: Open Source Initiative
È un'organizzazione no profit nata per promuovere lo sviluppo di software di migliore qualità, con costi più bassi e in modo più affidabile. Anche il codice Open-source ha delle regole, ovvero dei paletti che devono essere rispettati affinché un software può essere considerato tale (*ne riporto alcune importanti*):
1) **Free Redistribution** -> la licenza non deve in alcun modo limitare la ridistribuzione del software stesso, oltre al fatto che questa licenza non deve essere a pagamento.
2) **Source Code** -> il programma deve contenere il codice sorgente. Nel software ci deve essere una modalità per scaricare tutto il codice sorgente.
3) **Derived Work** -> possibilità di realizzare opere derivate.
4) **Integrity of The Author's Source Code** -> le modifiche del software devono essere preferibilmente distribuite come *patch* per una versione precedente.
5) **No Discrimination Against Persons of Groups** -> deve essere fruibile da tutti
6) **License Must Not Restrict Other Software** -> il free software può essere distribuito insieme a software proprietario.