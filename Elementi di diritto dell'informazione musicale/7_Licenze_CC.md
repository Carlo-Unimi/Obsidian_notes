# Licenze CC (Creative Commons)
> Le licenze Creative Commons consentono a chiunque di riutilizzare lavori altrui per creare opere derivate, senza alcuna violazione e senza la necessità di ottenere autorizzazioni. 

Lawrence Lessig negli anni '90 diventa famoso per le sue class action contro Microsoft, come quella famosa contro il monopolio forzato da Internet Explorer sui browser. Fonda a San Francisco la CC, un'organizzazione non-profit con l'obiettivo di espandere la quantità di contenuti creativi disponibili al pubblico con libero utilizzo e condivisione. È importante notare che non si tratta di un'alternativa al diritto d'autore, ma sono delle regole dentro al diritto d'autore e che si sposano perfettamente con tutti i suoi criteri. Sono quindi dei contratti di licenza che stabiliscono un ampio grado di libertà di azione. Sono inoltre contratti di licenza scritti per essere letti dagli utilizzatori, non da avvocati, quindi semplici e immediati.
### Diritti degli autori
Creative Commons utilizza le stesse regole di protezione dell'opera dei normali diritti d'autore (tutti i diritti riservati). È ottimo per proteggere la paternità di un'opera ed evitarne la sua riproduzione illegittima, magari riattribuita a chi non ne ha facoltà.
Per le esigenze di distribuzione, invece, le normali regole non sono efficaci. Lessig si inventa quindi il concetto di "some rights reserved". Va sottolineato che questa via di mezzo negli USA non esisteva. I diritti in questione sono variabili. Possono esserci condizioni come il libero uso, ma con citazione e senza modifiche al contenuto, oppure l'uso gratuito per sole opere senza scopo di lucro.
Se normalmente i diritti sono tutti propri al momento della creazione dell'opera, automaticamente, CC permette all'autore di decidere quali diritti tenersi e quali invece rendere liberi. Tutte le licenze CC attribuiscono ai fruitori dell'opera i diritti di copiare, cambiare il formato, comunicare al pubblico, distribuire, esporre, recitare, rappresentare ed eseguire l'opera licenziata. I vari vincoli licenziati da CC sono identificati da dei simboli. I simboli sono di attribuzione (citare l'autore), non commerciale (non posso lucrare sull'opera), non opere derivate (non posso modificare l'opera), condividi allo stesso modo (share alike, puoi fare tutto quello che dice la licenza ma obbliga il creatore a ridistribuire l'opera derivata come CC, con la stessa identica licenza, è inoltre attivabile solo se la creazione di opere derivate è disponibile).
**Licenze**
    • Attribuzione;
    • Attribuzione, non commerciale;
    • Attribuzione, non opere derivate;
    • Attribuzione, non commerciale, non opere derivate;
    • Attribuzione, non commerciale, condividi allo stesso modo;
    • Attribuzione, condividi allo stesso modo.
Una volta creata la licenza, viene **generata in tre versioni**:
    1. **Machine readable**: è un codice che riproduce il logo di CC con i criteri selezionati alla generazione della licenza
    2. **Human readable**: fatto apposta per comprendere rapidamente i diritti e i divieti all'uso dell'opera
    3. **Lawyer readable**: formato adatto per situazioni legali, nel caso di contenziosi sulla violazione di licenze e simili.
Queste regole non sono strettamente vincolanti. Ad esempio, la non commercializzazione non è globale, ma una variazione di licenza può essere concordata con il creatore dell'opera. Ad esempio, io posso guadagnare su una mia opera che però distribuisco come non commerciale, e chiunque può contattarmi per ottenere una licenza commerciale sulla mia opera, oppure per creare un'opera derivata su mia approvazione.
Il **problema del CC** è che è difficile variare il regime di diritti. Se oggi pubblico un lavoro monetizzabile, ma domani non voglio e decido di variare la licenza, è difficile controllare quali lavori derivati hanno fatto affidamento a quale versione della licenza.