# Copyright
Nel **1710** viene promulgata la prima legge sul copyright in Inghilterra.
Il termine copyright è un anagramma della frase *right to copy*, infatti nasce come il *diritto di copiare*; per lo statuto del 1710 (statuto di Anna) si riferisce al diritto che viene riconosciuto ad un soggetto (l'autore) di poter produrre da un contenuto un numero di copie di esso. Avere in esclusiva il right to copy vuol dire riconoscergli la possibilità di guadagnare da un certo prodotto.
Il **diritto di autore** (al giorno d'oggi) è un insieme di moltissimi diritti in continua espansione: diffusione in streaming, distribuzione in altri paesi, adattamenti cinematografici, etc...
Uno tra questi diritti d'autore è il **diritto all'uso** di un certo contenuto (*right to use*), che è diverso dal **diritto di modifica** per il quale posso effettivamente modificare il contenuto.
Nel **1906** John Philip Sousa era un compositore statunitense di marce (rinominato *The March King*), famoso per aver combattuto una battaglia contro la nascente industria discografica americana. Siamo agli albori dell'invenzione dei primi grammofoni, dette da lui "talking machines", egli era convinto che queste macchine stessero per distruggere la creazione artistica e le esibizioni. Infatti tutte la musica al tempo esisteva solo dal vivo, con l'introduzione di queste macchine si poteva riprodurre musica in qualsiasi momento. Se il discorso di Philip è smentito dalla storia, ci rimane comunque qualcosa di moderno: **la paura della tecnologia che hanno i titolari dei diritti d'autore**. Al di la di quello che le leggi potrebbero dire, la tecnologia ci mette in mano degli strumenti con i quali è molto più facile violare i diritti legati ad un contenuto.
### Le opportunità
L'inizio degli anni 2000 è stato il periodo più buio per quanto riguarda la pirateria dei contenuti. L'aumento delle sanzioni non è bastato a fermare i comportamenti illegali degli utenti che scaricavano film, musica, etc.
Quando **la stessa tecnologia ha iniziato a proporre soluzioni alternative**, le persone hanno smesso di piratare i contenuti: hanno **reso accessibile** a molte più persone dei contenuti che prima erano destinati ad un ristretto gruppo di persone.
### Le abitudini delle persone
Per troppo tempo si incolpavano persone per scaricare illegalmente dei contenuti che effettivamente non avevano dei servizi da cui poterli scaricare digitalmente in modo legale. I contenuti comprabili in maniera legale esistevano solo in formato analogico/fisico.
L'industria per molti anni ha pensato che si utilizzasse il digitale solo per piratare un contenuto, non pensando che la "versione fisica" ha delle limitazioni ben più forti rispetto al digitale. Oltre al fatto che con i contenuti fisici, moltissime persone non avevano neanche i mezzi per violare i diritti d'autore.
### Il diritto di copia moderno
Oggi abbiamo i contenuti digitali: il primo tema che impatta è il **diritto di copia**. Primo motivo per cui i contenuti digitali sono meno "sicuri" rispetto a quelli fisici è proprio il **tempo** per duplicare dei contenuti. Come secondo c'è il **costo** che è molto più alto per le versioni fisiche. Come ultimo, ma non meno importante, è la **qualità** che varia di molto tra originale e copiato; per quanto riguarda il digitale non ha neanche più tanto senso parlare di *copia e originale*.
### Internet: diritto di distribuzione
Dal punto di vista dell'industria dei contenuti, internet è stato un colpo fortissimo da sopportare. Internet agisce come un canale broadcast in cui ognuno può condividere ciò che vuole (che guardando il lato positivo, è una cosa bellissima per la libertà di espressione): viene fornito uno **strumento per raggiungere chiunque**.
Ormai è talmente facile violare il diritto d'autore, che sembra qualcosa di legale; il fatto che la tecnologia mi lasci fare qualcosa, non significa che effettivamente sia legale farla.