# Tipi di edizione musicale
L'edizione musicale si può suddividere in due tipologie: il **dominio analogico** e il **dominio digitale**.
## Dominio analogico
Nell'editoria musicale tradizionale, esistono diversi tipi di edizione: **pratica**, **diplomatica, anastatica, urtext** e **critica**.
Ognuna di questa edizione ha corrisponde ad una *presentazione* dell'opera in particolare, non c'è una modalità giusta o sbagliata.
### Edizione pratica
> Pubblicazione **rivolta a studenti o esecutori amatoriali**, basata generalmente su una *vulgata* e corredata da una serie di indicazione per l'esecuzione.

Questi simboli aggiunti sulla partitura (o semplificazioni della partitura stessa) servono per aiutare gli esecutori alle prime armi; l'esempio per un pianista potrebbe essere un accordo con raddoppio d'ottava semplificato. In altre situazioni vengono aggiunti segni per indicare l'utilizzo del pedale, oppure segni di diteggiatura o maneggio.
In sostanza questa edizione viene utilizzata per veicolare l'esecutore nel performare l'opera in una certa maniera, in modo da generare determinate sensazioni agli ascoltatori. Normalmente è un testo **non consono** alle esigenze di un musicista professionista, ricavato arbitrariamente e senza alcun tipo di confronto dei testimoni. La volontà dell'autore viene ignorata e scavalcata dall'interpretazione del ==curatore== (ruolo fondamentale in questo tipo di edizione).
#### Aspetti critici
- **difficoltà o impossibilità** di stabilire cosa effettivamente sia stato scritto dall'autore e cosa dal revisore.
- **stile delle aggiunte** che rispecchiano il gusto di un'epoca e stravolgono l'intenzione originale (specialmente quelle fatte nel 900).
- gli autori più lontani da noi nel tempo sono quelli più **snaturati** per la differente prassi esecutiva, quindi gli stessi autori creano delle versioni per varie *audience*
### Edizione diplomatica
> Ha il compito di **riproporre fedelmente un singolo testimone** considerato importante o prezioso.

Essa prevede l'esatta e fedele riproduzione a stampa di un esemplare, senza che abbia luogo da parte del curatore o dell'editore il minimo intervento. Questo tipo di edizione *non è una fotocopia*, infatti si parla di contenuto e non di aspetto (*edizione anastatica*).
Questa edizione è rivolta ad un pubblico di **addetti ai lavori**, infatti non si può sfogliare un'edizione fisica originale di un'opera.
In presenza di errori nella partitura originale, l'edizione diplomatica li riporta senza correzioni.
#### Edizione diplomatica/interpretativa
> Rispetto all'edizione diplomatica, quella **diplomatica/interpretativa** aggiunge un livello di interpretazione da parte del curatore.

Essa permette la correzione di tutti quegli aspetti poco chiari al lettore non specializzato, che potrebbe avere non poche difficoltà a rapportarsi con il testo originale. Si rende necessaria un'interpretazione quando si ha scarsa leggibilità o si rilevano vere e proprie lacune nella fonte.
### Edizione anastatica
> L'**edizione anastatica**, detta anche *facsimile*, è basata sulla riproduzione con tecniche fotografiche di un singolo testimone.

In questo modo vengono trasmessi non solo i contenuti, ma anche la forma (condizioni di usura dell'opera) e tutti i particolati della notazione musicale dell'originale. Più di qualsiasi trascrizione, la riproduzione fotografica permette di dar conto delle peculiarità della scrittura, dei suoi pregi e dei suoi limiti, e può trasmettere attraverso le semiologie eventuali intenzioni del compositore.
Le edizioni anastatiche generalmente **non hanno un apparato critico**, ma diventano **discussione tra i musicologi** per la scelta del testimone da proporre come edizione anastatica.
### Edizione urtext
> Le edizioni **urtext** riportano in primo piano il pensiero dell'autore, andato perduto a favore dei vari stili musicali dei revisori.

Spesso le edizioni pratiche contengono errori che si tramandano di edizione in edizione, le edizioni *urtext* **si prefiggono di attenersi alla fonte autentica**. Quindi si basano su un **testimone autorevole** che riporta l'ultima volontà d'autore (con conseguente studio sul testimone da prendere in considerazione).
Le edizioni urtext possono contenere anche **indicazioni aggiuntive** per l'esecutore; tuttavia i simboli aggiunti (anche se molto rari) vengono evidenziati.
### Edizione critica
> Con **edizione critica** si intende una pubblicazione del testo mirante a ristabilirne la forma originale.

Differisce dalla edizione *urtext* per il fatto che l'edizione *critica* si basa sullo studio comparato (**collazione**) di ciascun passo dei diversi testimoni diretti e indiretti esistenti, che siano essi manoscritti o testi a stampa. L'edizione di presenta con un **apparato critico** che riporta le lezioni varianti. 
Si cerca di costruire un **archetipo** di un'opera.
#### Ricostruzione di un'edizione critica
- **recensio**: prevede la raccolta di tutti i testimoni esistenti
- **collatio**: prevede l'analisi e il confronto di tutti i testimoni raccolti al passaggio precedente, si vanno a considerare tutte le operazioni che verranno riportate all'interno dell'apparato critico (che avrà il compito di spiegare queste decisioni); si va a realizzare uno *stemma*, cioè un albero genealogico dei vari testimoni.
- **restitutio textus**: è il tentativo di ristabilite la lezione originaria, attraverso la recensione e, quando occorre, la congettura; esistono due correnti principali per operare questo passaggio, ovvero il ===metodo di Lachmann e metodo di Bèdier===.
	- **metodo di Lachmann**: ricostruisce il testo musicale traendo le varie lezioni dai diversi testimoni, cercando di ottenere un archetipo. La fase più importante è la *recensio*, che punta alla ricostruzione di uno stemma.
	- **metodo di Bèdier**: critica il metodo di Lachmann perché in alcuni casi si arriva ad una versione con nessuna controparte storica. Il metodo di Bèdier di basa sulla ricerca di un *codex optimus*, ovvero il testimone più attendibile di quelli disponibili (che poi andrà in edizione diplomatica).
- **emendatio**: se l'intera tradizione non deriva da uno e unico archetipo, è necessario ricorrere a *strumenti correttivi* basati su criteri interni, valutando ad esempio quale tra le diverse lezioni aderisca maggiormente all'abitudine stilistica dell'autore o quale sia la *lectio difficilior*.
#### Condizioni per un'edizione critica
Secondo il *Manuale di filologia italiana*, si può parlare di **edizione critica** solo se:
1) le ricerche siano state compiute sulla base di tutte le testimonianza rintracciabili e con ogni mezzo utile ai fini della *restitutio textus*.
2) i lettori abbiano a disposizione tutti gli elementi necessari per controllare e giudicare l'operato
#### Apparato critico
> L'**apparato critico** è la sezione dell'edizione dedicata a documentare lo stato della tradizione di un testo, dando conto delle scelte operate dall'editore nella costruzione di un testo.

L'apparato critico tipicamente si trova nella prefazione e sotto forma di annotazioni nelle pagine di musica notata.
##### Apparato positivo e negativo
Un apparato può essere definito positivo e negativo:
 - **positivo**: registra in primo luogo la lezione seguita nel testo e indica le fonti che la testimoniano; in secondo luogo deve tener traccia delle lezioni alternative.
 - **negativo**: registra e documenta solo le lezioni non seguite.
## Dominio digitale
Considerando le fonti digitali, si possono riconoscere le seguenti tipologie di risorse musicali:
- **manoscritto digitale**: composizione originale redatta elettronicamente dall'autore.
- **nuova edizione**: nuova edizione di musiche esistenti.
- **riproduzione fotografica orientata al documento**: facsimile digitale dell'intero documento (copertina, parti di apparato critico, etc..).
- **riproduzione fotografica orientata al testo**: ristampa anastatica digitale del solo testo musicale.
### Strumenti hw/sw e formati
Scrittura o trascrizione con Digital Score Editor, esportazione in formati grafici o stampa, formati proprietari o di interscambio.
Per quanto riguarda la riproduzione fotografica di testo/documento, rientrano tutte le operazioni di acquisizione dell'originale in digitale, come foto ritocco e impaginazione con appositi software più esportazione in formati grafici.