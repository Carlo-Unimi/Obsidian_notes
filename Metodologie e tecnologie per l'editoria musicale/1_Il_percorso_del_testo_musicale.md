# Il percorso del testo musicale
> **L'editoria** è l'industria che ha per oggetto la pubblicazione e distribuzione di libri e, in genere, di opere a stampa.

In senso collettivo, il concetto di editoria abbraccia il complesso degli editori, delle imprese e delle attività connesse con tale industria. Nel caso dell'editoria musicale, il campo si restringe alla produzione, gestione e commercializzazione di testi di natura musicale.
- **Spartito**: estrazione di una parte di uno strumento singolo, da una partitura. (anche se c'è una pubblicazione di un piano che accompagna un flauto si parla comunque di spartito)
- **Partitura**: raccolta delle parti, ciò che sta davanti al direttore musicale. Ogni qualvolta che ci sono più strumenti/voci si parla di partitura.
Il ==percorso del testo musicale==, dalla sua iniziale stesura all'esecuzione pubblica, si può vedere come articolato in **quattro** fasi:
1) **Fissazione**
2) **Trasmissione**
3) **Ricostruzione**
4) **Presentazione**
## 1. Fissazione
> È la **stesura** di un testo musicale da parte di un autore.

Per una data opera potrebbe non esistere una versione definitiva (*di ultima mano*). Analogamente di una data opera potrebbero esistere **più versioni**. Come per i promessi sposi, esistono rivisitazioni e varie versioni del testo, per questo si considera l'ultima versione come quella importante.
### Composizioni incompiute per morte dell'autore
> Alcune opere non sono giunte alla fine per via della morte dell'autore, quindi un problema del musicologo è l'analisi di tali versioni.

Esempio è **Mozart** con il *Requiem*: inizia la composizione nell'autunno del 1791 e fu molto rapida, essendo l'opera sotto commissione. Nel dicembre l'autore morì, cercando di portare avanti il più possibile quest'opera, lasciando molti appunti ai suoi discepoli in modo da poterla concludere. **Franz Xaver** completò le sue parti non finite e scrisse quelle inesistenti. Solo dopo molti anni si riuscì a capire che Franz mise mano sulla partitura, grazie ad alcuni musicologi che studiarono i vari passaggi, classificandone alcuni come molto più banali di altri.

Un altro esempio è la **Turandot di Puccini**, rimasta incompleta per la morte dell'autore a causa di un cancro alla gola; egli lasciò 36 fogli di appunti che descrivevano la parte successiva al 3° atto. In un esecuzione, nel 1926, *Arturo Toscanini* arrivò nel punto in cui il compositore si era fermato e, giratosi verso il pubblico, disse che l'opera è rimasta incompiuta. La Turandot fu completata da *Franco Alfano* che realizzò **2 finali**: uno secondo la sua interpretazione e uno attenendosi agli appunti.

Un terzo esempio è l'**Incompiuta di Schubert**, la cui stesura iniziò nel 1822; alla morte del compositore risultavano completati solo i primi due movimenti, mentre del terzo rimane lo spartito per pianoforte quasi completo, ma con sole due pagine già orchestrate. Ad opera di *Gerald Abraham* e *Brian Newbould* fu riadattato il terzo movimento e fu aggiunto un quarto, concepito come finale per questa sinfonia.
### Basso continuo
> La prassi del **basso continuo** consiste nel realizzare in maniera estemporanea un accompagnamento basandosi sulla linea del basso.

I compositori davano indicazioni sulle armonie tramite numeri posti sulla linea del basso, che comunque lasciavano libertà interpretativa. Gli esecutori potevano estemporaneamente realizzare per esteso l’armonia del brano mediante una successione di accordi e altre note di abbellimento.
### Cadenze
> Le cadenze, nella teoria musicale, sono formule armonico-melodiche che **concludono un discorso musicale**, sia questo una frase o una composizione. Consistono solitamente nella successione di due o più accordi.

La cadenza conclusiva del brano viene talora espansa in un **lungo assolo di carattere virtuosistico**, alle volte scritto dall'autore ma spesso improvvisato dall'esecutore a partire da una traccia data dal compositore. Nella forma concertistica, la cadenza diventa il **momento solistico per eccellenza**, una finestra virtuosistica affidata all'esecutore e «sganciata» dal resto della composizione.
##### Concerto brandeburghese n.3, II movimento
Tra il primo movimento e il terzo movimento **Bach** colloca una *cadenza frigia*: nel caso di un brano in tonalità minore, la cadenza funge da **sezione di transizione** in cui l'organico orchestrale deve eseguire due soli accordi, lasciando la parte solistica ad un clavicembalo.
##### Concerto per pianoforte e orchestra n.12 in La maggiore
In questa composizione sono presenti due cadenza: poiché il concerto venne dato alle stampe, destinato a essere eseguito anche da altri interpreti, Mozart ritenne opportuno scrivere per ciascuna cadenza due versioni, una delle quali adatta ai musicisti incapaci di realizzarla in modo estemporaneo. Quindi esistono 8 cadenze scritte di pugno da Mozart.
### Fattori critici nella fissazione
**Il travaglio del materiale compositivo** è un grande problema per i musicologi nel ricostruire le versioni delle opere. (*esempio la 9 sinfonia di Beethoven*)

Un altro esempio è la **Manon Lescaut** di *Giacomo Puccini*, nella quale già la gestazione del libretto fu travagliata, coinvolgendo molti letterati, tanto che fu pubblicato da *Ricordi* senza i nomi degli autori. L'opera viene composta tra l'estate del 1889, andando a modificare continuamente l'opera per 30 anni. Ricordi pubblicò 8 diverse versioni della partitura.
#### Approccio dei compositori nella stesura dell'opera
- **Bach**: più versioni di una stessa composizione venivano rilasciate (mandate in esecuzione) senza determinare una versione migliore.
- **Beethoven**: l'ultima versione doveva esistere ed era considerare la migliore.
- **Schumann**: la prima versione di un'opera era la migliore.
Ciò che cambia tra questi autori è proprio il ==contesto storico artistico==: rispettivamente '600, '700, '800.

Nel periodo **barocco**, l'abilità compositiva si realizzata nella capacità di rielaborare in modo contrappuntistico dei soggetti non necessariamente originali. I vari riferimenti erano espliciti e accettati. (*esempio: Concerto in la minore per 4 clavicembali e orchestra*)
In epoca **romantica**, il tema musicale doveva essere unico e riconoscibile, ad eccezione ai temi con variazioni
#### Ultima volontà d'autore
> Il compositore aspire ad una **forma definita**, una chiusura della sua opera musicale oppure ritiene che ogni opera possa sempre **essere trasformata e rimodellata**.

Ad esempio nella *musica aleatoria* alcuni elementi della composizione sono lasciati al caso, delegando alcune decisioni libere all'esecutore. (*esempio Musikalisches Würfelspiel ovvero il "gioco dei dati musicali" di Mozart*)
#### Problematiche esterne
Fattori che possono influenzare il compositore e portano varianti dell'opera posso essere: organici **variabili dell’orchestra**, condizioni di **spazio dei teatri**, richieste da parte degli interpreti, esigenze di durata, riciclo di composizioni per mancanza di tempo. (*esempio per piccoli spazi non è possibile adoperare un organico importante, andando così a rielaborare l'opera per una formazione ridotta*)
> L'**ossia** è una notazione alternativa di un pentagramma (solitamente più piccola rispetto al pentagramma principale) in cui sono descritte le modifiche, in determinati punti dell'opera, rispetto alla partitura principale.

Un altro fattore è **il continuo confronto tra compositore e musicista**, come nel *Capriccio diabolico* di *Mario Castelnuovo-Tedesco*; dal quale furono recuperate due versioni, una modificata dal musicista e una originale del compositore.
Infine sono molto importanti i vari **comportamenti da parte dei compositori nel conservare i propri manoscritti**.
- Beethoven gettò via molti manoscritti, recuperati dai suoi amici.
- Brahms in scatti d'ira bruciò più volte le sue opere, pervenute poi dalla governante.
- Chopin invece attribuì personalmente numeri a tutte le sue opere, dando conservando attentamente l'intero catalogo.
### L'avvento digitale
In assenza di schizzi e bozze preparatorie, l’utilizzo di sistemi informatici per la composizione, anche nel caso di opere "tradizionali", rende più complesso se non **impossibile ricostruire il processo compositivo** che porta alla fissazione.
## 2. Trasmissione
> La fase di **trasmissione** si concentra sul viaggio dei vari ==testimoni== nel tempo.

Si definisce **testimone** qualsiasi fonte che trasmetta il testo musicale:
1) un *manoscritto autografato*
2) una *copia manoscritta*
3) una *stampa* (se si tratta di una prima versione a stampa cura del compositore stesso, viene detta *stampa originale*)
4) qualsiasi altra *fonte mista* che trasmetta lo stesso contenuto musicale
### Lezioni
Durante la fase di copiatura, in generale si assiste a modifiche e deformazioni del testo musicale originario. Il termine latino **lectio** (corrispettivo di **lezione**, lettura) indica in filologia e in critica testuale, la restituzione scritta di elementi minimi o complessi della frase all'interno di un codice (manoscritto).
> Una **lectio (lezione)** è quanto si legge in un determinato passo di un testimone, e assume particolare interesse quando quest’ultimo si differenzia da altri testimoni. Le lezioni vengono pertanto esaminate, confrontate e studiate dal revisore.

Un esempio è l'*Etude Op.25, No.1 in La bem, magg*: dal confronto tra una copia autografa del manoscritto perduto e le prime versioni a stampa appaiono alcune note alterate in modo differente. Potrebbe essere volontà del compositore, un errore del revisore/correttore oppure un errore dello stampatore.
Un altro esempio è il *Canto Gregoriano*: promosso da San Gregorio magno per unificare i canti di uso liturgico. Gli studiosi hanno confrontato diversi testi per analizzarne le lezioni.
#### Lectio facilior e difficilior
La locuzione lectio difficilior (letteralmente «lezione – o lettura - più difficile») indica un procedimento per cui, nella stesura di un’edizione critica di un testo, **di fronte alla presenza di due o più lezioni dissimili ma con pari autorità (varianti), si sceglie quella che presenta la difficoltà intrinseca maggiore**.
Il motivo è che risulta più probabile, nell'atto della copia di un codice/manoscritto, si possa sostituire (o sbagliare a trascrivere) un passaggio difficile che il contrario (sostituire involontariamente un passaggio semplice con uno più difficile); quindi la lezione più "difficile" è la più forte. L’opposto della lectio difficilior è la lectio facilior (*letteralmente "lezione più facile"*).
#### Tipi di lezione
**Lezione sostanziale**: riguarda il contenuto del testo
**Lezione accidentale**: riguarda l'aspetto grafico
**Lectio singularis**: è presente in un solo testimone. 
Non sancisce l’esistenza di un ramo autonomo della tradizione ma è soltanto una deviazione individuale di cui non occorre tener conto nella ricostruzione del testo.
### Importanza dei testimoni
Un tempo i testimoni temporalmente lontani dal compositore (quindi più vicini a noi) venivano tralasciati dai musicologi nella ricostruzione del testo. Oggi, anche i testimoni distanti vengono presi in considerazione. Sebbene non molto rilevanti per la ricostruzione del testo, essi offrono particolari utili per comprendere l’evoluzione dei gusti, della notazione e delle prassi esecutive legate a un determinato periodo storico. Alcuni testimoni ricostruiscono la **versione d’ultima mano**, altri andranno a generare una **storia della trasmissione** dell'opera.
### Varianti nella trasmissione
1) **Sostanziali e formali**: aggiunta di elementi (*istitutive*), sostituzione di elementi (*sostitutive*), creano versioni alternative (*alternative*), eliminano elementi (*destitutive*)
2) **D'autore e di tradizione**: le prime sono modifiche operate sul testo dell'opera dall'autore in tempi diversi (*esempio i balletti nelle versioni per pubblico francese di Verdi*). Quelle di tradizione sono innovazioni entrate nel testo nel corso della tradizione o provocate da consapevoli interventi interpretativi
3) **Cadenze delle arie**: le cadenze delle arie forniscono varianti *sostanziali*, *alternative* e di *tradizione*. Fino al 18esimo secolo venivano improvvisate dagli esecutori, in seguito i compositori iniziarono a scriverle in modo univoco (*senza molto successo*); solo nel secolo scorso, attraverso il *fenomeno della codificazione* i cantanti smisero di improvvisare.
### Varianti nella tradizione
1) **Verticale**: procede senza deviazioni di copia in copia e ogni testimone risale a un solo genitore, inoltre è univoca, cioè riguarda un testo fissato senza alternative.
2) **Orizzontale** (*o trasversale*): più copisti possono influenzare il testo. Questo può avvenire per contaminazione o confronto con altre copie, in modo completo o parziale. Il caso più comune è il confronto parziale: il copista segue di solito un solo modello, ma nei punti poco chiari o insoddisfacenti prende spunto da un altro esemplare.
3) **Diretta**: quando esistono uno o più manoscritti o libri a stampa espressamente destinati a tramandare il testo in questione. Si tratta di veri e propri testimoni che possono riprodurre il testo in una forma più o meno vicina all'originale dell’autore.
4) **Indiretta**: costituita da tutte quelle opere che riportino citazioni o estratti del testo considerato.
5) **Orale**: la trasmissione di determinati repertori (ad esempio il canto gregoriano si basavano in principio su una tradizione orale
6) **Scritta**: la tradizione scritta può creare problemi. Succede quando i testi sono in intavolatura o in altri tipi di notazione e vengono trascritti sul pentagramma. In questo passaggio si possono introdurre interpretazioni o errori tipici di queste operazioni.
## 3. Ricostruzione
> L'obiettivo della **ricostruzione** è recuperare o ricostruire ==l’ultima volontà dell’autore==, scopo ultimo del curatore di un’edizione critica.

La critica del testo è il complesso di operazioni che permettono, attraverso vari criteri, di individuare e correggere errori, interpolazioni e varianti di tradizione, per arrivare al ripristino del testo nella forma idealmente più vicina possibile alla stesura originaria d’autore. Se di un testo non si possiede l’originale nella forma definitiva voluta dall'autore, l’originale deve essere ricostruito sulla base della tradizione superstite, diretta e indiretta (**costituzione del testo**).
### Criteri nella ricostruzione del testo
1) **Esterni**: vengono da fonti esterne, cioè ottenuti esaminando le varie copie/manoscritti
2) **Interni**: utilizzati in presenza di *lectio difficilior*, dell’*usus scribendi*.
3) **Analisi degli errori comuni**: in base alla presenza o assenza di errori sostanziali nei vari testimoni
4) **Analogia**: confronto delle lezioni con altre analoghe all'interno dello stesso testo (ad esempio, passi che si ripetono)
5) **Maggioranza**: maggioranza dei testimoni che presentano una determinata caratteristica di una composizione
6) **Aree periferiche**: la coincidenza in lezioni fra testimoni provenienti da aree remote e indipendenti fra loro, il che ne testimonia la genuinità
## 4. Presentazione
> La **presentazione** è l’ultima fase, quella comunicativa, in cui si sceglie ==come presentare il lavoro== effettuato.

Una volta ricostruito il testo musicale, si pone il problema dell’elaborazione dei criteri editoriali: il curatore dovrà trovare la maniera migliore per **far comprendere il senso dell’opera ai suoi destinatari**. I destinatari di un’edizione non sono tutti uguali, non hanno le stesse competenze e le stesse esigenze. Quello che per qualcuno è ovvio, per altri è oscuro; ciò che ad alcuni aiuta nella comprensione di un testo, ad altri può infastidire per la sua banalità.
### Dalla ricostruzione alla presentazione
Per realizzare un'edizione significativa bisogna porsi 3 domande:
- **cosa ha scritto il compositore?** -> ricostruzione del testo
- **cosa intendeva scrivere il compositore?** -> critica del testo
- **cosa avrebbe scritto il compositore per farsi universalmente capire ai giorni nostri?** -> elaborazione dei criteri editoriali
### Problematiche di presentazione
**Non esiste una presentazione “assoluta"**, valida per tutti: ogni scelta cercherà semplicemente di avvicinarsi il più possibile alle varie tipologie di fruitori. Le difficoltà spaziano dalle differenze tra notazioni (*antiche e moderne*), fino alle aspettative di un pubblico esperto o meno; un esempio per entrambe le situazioni sono dei testi in ==notazione neumatica==.
![[Pasted image 20250926200415.png]]
### Presentazione e notazione musicale
Limitandosi ad aspetti di notazione musicale, le scelte che maggiormente influenzano questa fase riguardano: le **chiavi utilizzate**, l’**uso dei segni di alterazione**, la **scelta per i valori musicali** (*che in alcuni casi vengono ad esempio dimezzati*), l’**altezza delle note**, la presentazione dei **pentagrammi**, le **proporzioni metriche** tra diverse sezioni, la **scrittura in partitura o condensata in doppio pentagramma**, il raggruppamento degli stangoni secondo le regole standard moderne relative alla metrica, ecc. Alcune volte la presentazione è una **vera e propria trascrizione**, ad esempio in presenza di testi musicali tramandati da forme di intavolatura o notazioni distanti dalla common Western notation.
### Le potenzialità della presentazione in digitale
Per **andare incontro alle esigenze di differenti fruitori** di una stessa pubblicazione, l’ideale sarebbe avere differenti presentazioni di uno stesso testo musicale. Per l’editoria tradizionale, questa soluzione è inattuabile per motivi economici e logistici, ma potrebbe essere realizzata con l’ausilio dei mezzi informatici. Sarebbe possibile **offrire un supporto digitale con le versioni alternative di pubblicazione destinate a fruitori diversi**. Potrebbe essere utile fornire anche i vari testimoni utilizzati in forma digitale, rendendo accessibile l’approfondimento e il confronto delle soluzioni ottenute in un’edizione critica (*esempio "Orgelwerke di Bach distribuito su CD con allegato PDF su cui sono riportati gli spartiti delle versioni alternative*).
## Esempio completo

> [!NOTE] Johann Sebastian Bach
> Das Wohltemperierte Klavier (BWV 846–893)
### Fissazione
Il primo libro è stato scritto nel **1722**, il secondo libro ventidue anni dopo, nel **1744**. Bach **riutilizzò alcuni dei preludi e delle fughe già scritti in precedenza**: Il *Klavierbüchlein*, per esempio, contiene una versione simile di undici dei preludi. Il preludio e fuga in do♯ maggiore nel libro I erano originariamente in do maggiore; Bach aggiunse soltanto sette diesis in chiave per convertire i due brani nella tonalità.
### Trasmissione
I due libri circolarono ampiamente sotto forma di manoscritti. Le edizioni a **stampa** non apparvero fino al **1801** (cioè circa 60 anni dopo il completamento del secondo libro).
### Ricostruzione
L’edizione che abbiamo ai giorni nostri è del 1974, il curatore è il musicologo *Otto von Irmer*. Il **testo musicale è "urtext"** (tentativo di ricostruzione del testo originario) e contiene un breve apparato critico che riporta le principali fonti.
### Presentazione
Quale sarebbe il modo migliore per veicolare il messaggio?
![[Pasted image 20250926204648.png]]
